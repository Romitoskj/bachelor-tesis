\begin{abstract}
Questo elaborato descrive lo sviluppo e l'integrazione di un sensore Bluetooth nell'applicazione GeneroCity, un'applicazione di smart parking progettato dal Gamification Lab della Sapienza Università di Roma. Il sensore è in grado di rilevare automaticamente quando l'utente è alla guida di un'auto, sfruttando le interazioni implicite e analisi contestuale dei dati forniti dal Bluetooth degli smartphone, e utilizza le API di Android per la gestione delle connessioni Bluetooth. Il sistema è in grado di riconoscere se l'utente è alla guida con una certa confidenza contribuendo al riconoscimento dello stato dell'utente tramite un algoritmo di media pesata tra vari sensori. I test effettuati hanno dimostrato l'affidabilità del sensore nello scenario reale, confermandone l'efficacia e la corretta integrazione con l'app GeneroCity. Futuri sviluppi prevedono l'introduzione di modelli di machine learning per migliorare la determinazione dello stato dell'utente e l'implementazione di servizi esterni per il riconoscimento dei dispositivi Bluetooth.
\end{abstract}